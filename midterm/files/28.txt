JJNY : ชี้ยังไม่ได้วัคซีน ศก.รอดยาก/สุทินห่วงสมานฉันท์อาจไม่ทัน/ไม่สนคำร้อง! จอดเมล์ขวางม็อบ/เทพไทแนะส.ว.ถูกมองซื้อเวลา
หอการค้าชี้ยังไม่ได้วัคซีนโควิดศก.รอดยาก https://www.innnews.co.th/economy/news_814642/ หอการค้า ชี้ หากยังไม่ได้วัคซีนรักษาโควิด เศรษฐกิจ การค้าฟื้นยาก คาด จีดีพีไทย 63 ติดลบเกิน 10% ว่าที่ ร.อ.จิตร์ ศิรธรานนท์ รองประธานกรรมการหอการค้าไทย เปิดเผยกับสำนักข่าว INN ว่า สำหรับภาพรวมของเศรษฐกิจในเวลานี้ยังไม่น่าไว้วางใจ เพราะมีหลายปัจจัยทั้งในและต่างประเทศเข้ามาเกี่ยวข้อง ธุรกิจการค้ายังสะดุด แม้ว่าทางอุตสาหกรรมจะยังเดินหน้าต่อไปได้ แต่ก็ต้องยอมรับว่า ไม่ได้กลับมา 100% เหมือนก่อนหน้านี้ ทั้งนี้ หากถามถึงประเด็นที่ต้องติดตามเป็นพิเศษ หรือมีความน่าเป็นห่วงที่สุด คือ ไวรัสโควิด-19 ซึ่งถ้ายังไม่ได้วัคซีนมารักษา ทั่วโลกจะยังไม่สามารถกลับมาดำเนินกิจกรรมได้ตามปกติ การค้าหรือธุรกิจก็ยังตกที่นั่งลำบาก ขณะที่ จีดีพีปีนี้มั่นใจว่า ติดลบแน่นอนและจะมากกว่า 10% โดยถ้าหากตัวเลขเป็นจริงตามคาด ถือว่าสถานการณ์มีความน่าเป็นห่วงมาก "สุทิน"ห่วงสมานฉันท์อาจไม่ทันสถานการณ์-ต้องมีตัวแทนม็อบ https://www.innnews.co.th/politics/news_814646/ นายสุทิน คลังแสง รองหัวหน้าพรรคเพื่อไทย ในฐานะประธานคณะกรรมการประสานงานพรรคร่วมฝ่ายค้าน (ปธ.วิปฝ่ายค้าน) เปิดเผยกับสำนักข่าว INN ว่า เกี่ยวกับเรื่องคณะกรรมการสมานฉันท์ ที่ประธานรัฐสภากำลังดำเนินการนั้น ยืนยัน พรรคเพื่อไทย ยังคงอยู่ในจุดยืนเดิม คือไม่ได้ปิดตาย ในการให้ความร่วมมือ เพื่อประโยชน์ของบ้านเมือง แต่กระบวนการทุกอย่าง ตัวบุคคล ต้องเป็นที่ยอมรับ โดยเฉพาะผู้ชุมนุม เพราะหากผู้ชุมนุมไม่ยอมรับก็ถือว่าการพูดคุยเพื่อสร้างความปรองดองสมานฉันท์ ไม่สามารถเกิดขึ้นได้ เพราะการสมานฉันท์ จะทำเพียงฝ่ายใดฝ่ายหนึ่งไม่ได้ ทั้งนี้ นายสุทิน ยังกล่าวด้วยว่า มีความเป็นห่วง ว่า สถานการณ์ในขณะนี้ เดินหน้าไปเร็วมาก ทั้งในส่วนของผู้ชุมนุมเองหรือฝ่ายการเมือง กังวลว่ากระบวนการสมานฉันท์ ที่พยายามทำอยู่นี้ ไม่ทันต่อการเปลี่ยนแปลงของสถานการณ์ ทำให้ไม่สามารถแก้ปัญหาได้ และท้ายที่สุดก็เกิดเหตุการที่ทุกฝ่ายไม่อยากให้เกิดขึ้น