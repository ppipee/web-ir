เคลียร์ชัด!! 'หมูไทย'ปลอดภัย ไร้ไวรัส G4
จากกรณี เชื้อไวรัส G4 หรือโรคไข้หวัดหมู ที่เกิดการแพร่ระบาดในประเทศจีน ตั้งแต่ปี พ.ศ. 2559 โดย ประเทศไทยได้มีมาตรการเฝ้าระวังมาอย่างต่อเนื่อง จนปัจจุบันยังไม่พบเชื้อไวรัสดังกล่าว และยังไม่มีรายงานการระบาดจากคนสู่คน เนื่องจากการเฝ้าระวังและติดตามอย่างเข้มงวด ตลอดจนการสุ่มตรวจหาเชื้อในสัตว์ ประกอบกับการผลิตในภาคอุตสาหกรรมปศุสัตว์ของไทยได้มาตรฐาน และได้รับรองให้เป็นเขตปลอดโรคอหิวาต์แอฟริกาในสุกร (ASF) นำไปสู่ความเชื่อมั่นด้านอาหารปลอดภัยระดับสากลที่มีมูลค่าการส่งออกสุกรจนประสบความสำเร็จ ทั้งนี้ ทางหน่วยงานได้แนะนำให้ประชาชนอย่ากังวลกับเหตุการณ์ดังกล่าว ควรบริโภคอาหารปลอดภัยอย่างเช่น การเลือกซื้อเนื้อหมูจากแหล่งที่มีมาตรฐานและเชื่อถือได้ โดยสังเกตจากสัญลักษณ์ "ปศุสัตว์ OK" ที่กรมปศุสัตว์รับรองให้กับร้านจำหน่ายที่ได้มาตรฐาน และรับประทานอาหารปรุงสุก ไปพร้อมๆ กับการรักษาสุขอนามัยที่สะอาดก็จะช่วยลดความเสี่ยงของการติดเชื้อได้ เครดิต FB : MheeR-lai